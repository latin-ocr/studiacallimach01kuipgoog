119

non tantum adversari religioni sed funditus iidem deorum tollere?
Quid in hac re Callimachus sibi licere censuerit inira paucis indi·
cabo exemplis. Certe salva reiigione ea committere potuit.

Quoniam vero hymnos suos confecit communi cuidam civita·
tis necessitati parens magis quam propriae pietati, et evocata est
sacra Callimachi Musa eorum opinione, qui persuasum habebant
sublata deorum fide rem publicam stare non posse, propterea mi·
uus attinet quaerere quid secum intima mente de rebus divinis
Callimachus senserit, quam quid coram populo palam profiteri
necesse habuerit. Tradita defendunt, novis adversantur eiusmodi
homines qualis fuit ilie, etiam si interdurn parum constet ipsis
quo iure praeponant novis antiqua.

Exposuerat olim praeclare talium hominum opinionem Euripi·
des, tamquam ipse suo animo dubitationum suppliciis dilacerato
legem proponens (Bacch. 890lz

οὐ
γὰρ κρεῖσσόν ποτε τῶν νόμων
γιγνώσκειν χρὴ καὶ μελετᾶν·
κούφα γὰρ δαπάνα νομί-
ζειν ἰσχὺν τόδ’ ἔχειν
ὅτι ποτ’ ἄρα τὸ δαιμόνιον
τό τ’ ἒν χρόνῳ μακρῷ
νόμιμον ἀεὶ φύσει τε πεφυκός.

Sic quoque post Euripidis tempora multis hominibus eruditione
imbutis fere pro argumento esse videbatur quod longaevam vide·
baut fldem deorum quae per omnes procellas rerum perstitisset
immota; amabant, servabant adorabant τὰ πάτριαι quae a proavis
recepta et suis studiis firmata nepotibus tradere studebant.

Callimacho autem, eodem studio corroboranti Lagidarum impe· ’
rium artesque et litteras Graecas, non habeo quem potius comparem
quam Horatium. Incitat utrumque idem amor. Nam poeta Venusinus,
renata re publica et Octaviani manu pace constituta, imperio recens ·
condito unice sperabat felicem salutem ex patriae religionis cultu fideli,
simul cives ex discordia conciliare, ex turbis civilibus ad novam
fortunam elevare cupiebat, amorem et oboedientiam erga novum prin·
cipem firmare studens versibus tarn notissimis quam praeclaris:

Regum timendorum in proprios greges,
reges in ipsos imperium est Iovis,
clari Giganteo triumpho,
cuncta supercilio moventis.

 

