Quamquam igitur Callimachus cultum regum minime tamquam
a graeca religione alienam reiecit, parce tamen modo carmine
suo eum illustravisse videtur, numquam, uidebor, tantopere hac
laudis vel adulationis forma delectatus ut in principum gratiam
mythologiam traditam magnopere immutaret. Quod si voluisset
facile a se, salva etiam pietate, impetravisset. Creverat enim multis
de causis licentia illa nova fingendi, certatim poetae eiusmodi arte
depingebant vitam deorum, qua vere vivida atque humana imago
lectoribus proponeretur, mythos quoque antiquos, si opus videbatur,
corrigebant πρὸς τὸ εὐπρεπὲς, porro variare et illustrare fabulas,
ad antiquorum poetarum memoriam referentes, eruditioribus ut
placerent non desinebant. Cuius elegantiae exempla abundant in
Callimachi poematis. Paucis defungar. Casta Minerva ut rite oppo-
natur voluptatum reginae Veneri, enarratur hymno quinto 17-27
quibus apparatibus Venus ornaverit gratiam suam instante Paridis
iudicio, quamque simplex et nullo apparatu advenerit Pallas. Scili-
cet auditoribus in mentem revocanda erat Sophoclis Κρίσις in quo
dramate poeta, teste Athenaeo (XV. 687. G), ,μὴν μὲν Ἀφροδίτην,
ἡδονικήν τινα οὖσαν δαίμονα μύρῳ τε ἀλειφομένην παράγει καὶκατοπτριζ -
μένην, τὴν δ’ Ἀθηνᾶν, φρόνησιν οὖσαν καὶ νοῦν ἔτι δ’ ἀρετὴν ἐλαίῳ

χρωμένην καὶ γυμναζομένην” Sophoclea autem non sine elegantia
exornat Callimachus flosculo Homerico, nam adicit: „del καλὸν ὄμμα
τὸ aqva& quibus verbis homericam γλαυκῶπιν spectat.

Eiusdem artis est- quae verbo memorare satis est-Diana puellula,
sedens in patris gremio, at mox audacitate praestans ceteris deabus,

 

