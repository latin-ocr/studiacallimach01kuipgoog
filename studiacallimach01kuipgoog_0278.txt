ΙΙΙ

Quam curam constanter adhibuit Callimachus ut sermonis colore
ae dictione antiquissimorum poetarum indolem cum arteredderet, eam
haud minus sedulo in mythologie tractanda observat. Eodem igitur
studio quo iu hymnis pangendis priscorum vatum vestigiis insi-
stebat, in dis Graecis cantandis operam dedit, ut Graeciae numina,
quibus in republica Alexandrina ius optimum civitatis vindicare
volebat, ad Graecas origines referret, et quantum per eruditionem
ingentem atque indefessam valuit, exquireret apud quosnam cives
antiquissimo cultu quisque deorum gauderet.

Ducitur in ea re nonnumquam antiquorum poetarum auctoritate,
Hesiodi potius quam Homeri, interdum quoque Pindari, cuius
magna tuit apud Alexandrinos gratia. Saepius autem quam poetas
sequitur eas traditiones quas cum ipso sacrorum locorum cultu
coniunctas esse sive praesens audierat sive ex periegetis didicerat.
iias contra novatores fortiter defendit.

Militantem poetam iam habes primo hymno cum disertis verbis
exponens placita sua, acri animo in eos invehitur qui cetera
omnia censeant. cantanda erat laus Iovis - verum cuiusnam?
Omnium primum hoc tenere quemvis oportebat auditorem: eum
iovem quem Callimachus suis ostenderet, arctissimis vinculis cum
antiqua Graecia ipsa esse coniunctum, non Δία Ἥλιον Σέραπιν quen·
dam mutari, non Stoicorum Ζῆνα, ita dictum quoniam aether
divinus ,roc ζῆν αἴτιός ἐστί’, sed Olympium illum qui regno potitus
erat Titanibus superatis:

Πηλαγόνων ἐλατῆρα δικασπόλον οὐρανίόῃσι. ¹)

¹) oili. iu Iov. 3.
11.

 

