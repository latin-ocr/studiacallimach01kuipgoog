Artis Callimacheae iudicium ferre quod firmo testimonio nitatur
sicuti denegatum est saeculo nostro, ita parum valent hymni sex
cum fragmentorum acervo ut pro certo constituamus quaenam de
rebus diviniS, de singulis dis, de variis fabularum sacrarum tradi-
tionibus poetae fuerit opinio. Tamen, quantum ex operum reliquiis
fieri potest, utilissimum videtur quaerere, quaenam fuerit Callimachi
in rebus divinis diligentia, quidnam consilium; quosnam auctores
sectatus sit, quibusnam adversatus, Quae res non magis propter
ipsum poetam quam propter temporum gravitatem ae multitudinem
adversariorum digna studio nostro est. Ingens enim opinionum
voluntatumque eratin urbe Alexandria varietas! Ipsam sane reli·
gionem rei publicae ac regni sui fundamentum putare firmissimum
Lagidae saltem non destiterunt. Sed quorsum tenderet principum
cura, multi quaerebant solliciti; utrumne Aegyptiacos deos Graecis
nominibus ornatos Olympiorum sedibus imposituri essent, an
Aegyptum Graecis dis donaturi? An forte ex utriusque populi
religionibus novum quendam miscerent cultum quo priscos incolas
cum exteris, victos cum victoribus conciliarent?

Extiterant utriusque consilii patroni. Nam postquam Alexander,
post durum Persarum imperium gratus Aegyptiis adveniens, impiis
Artaxerxis rapinis benignam opposuit pietatem ¹), et Memphitarum

¹) Diodor. Sicut. XVII. 49 oi γὰρ Αἰγύπτιοι τῶν Πιρσῶν ὴσιβηκότων ὃς τὰ iopd uel
pratee ἀρχόντων &operor προσσδὸξαντο τοὺς Μακιδόνας (ef. Diod. XVI. 51).

ΙΙ. 1

 

